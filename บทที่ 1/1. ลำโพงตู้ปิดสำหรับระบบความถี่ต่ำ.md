# 1.10 นิยามและความหมาย

ลำโพงตู้ปิดเป็นลำโพงที่มีการทำงานเรียบง่ายที่สุด มีส่วนประกอบเพียงปริมาตรอากาศในตู้ลำโพงและดอกลำโพงเท่านั้น เสียงที่ได้จะมีลักษณะเหมือนกับวงจรไฟฟ้ากรองความถี่สูงผ่านอันดับสองอนาล็อก (analog 2nd order high-pass filter) ซึ่งถูกกำหนดโดยความถี่สั่นพ้องและความหน่วง

ตู้ปิดจะแบ่งออกเป็นสองแบบหลัก ๆ คือ **ลำโพงผนังยาวไม่จำกัด (infinite baffle** หรือ **IB)** และ **ลำโพงระบบรองรับลม** **(air suspension** หรือ **AS)**

**ลำโพงผนังยาวไม่จำกัด** คือตู้ที่มีขนาดใหญ่พอที่จะทำให้อากาศภายในมีความสามารถในการให้ตัวหรือ **ความหยุ่น (compliance)** มาก (ให้คิดว่าลมในตู้ทำตัวเป็นสปริงนิ่ม ๆ) โดยความหยุ่นของอากาศนี้สามารถให้ตัวได้ดีเมื่อเทียบกับความหยุ่นของดอกลำโพง

ส่วน **ลำโพงระบบรองรับลม** ตามชื่อของมัน ตู้ลำโพงนี้จะมีขนาดเล็กจนอากาศภายในมีความหยุ่นน้อยทำให้เหมือนมีสปริงแข็ง ๆ รองรับดอกลำโพงอยู่ จะจัดเป็นลำโพงประเภทนี้ได้อากาศภายในลำโพงจะต้องมีค่าความหยุ่นน้อยกว่าลำโพงอย่างน้อย 3 เท่า (1, 2))

ลำโพงตู้ปิดได้รับความนิยมอย่างมากในช่วงทศวรรษ 1950 นำโดยบริษัท _Acoustic Research_ และก็ยังเป็นที่นิยมในการผลิตอยู่จนปัจจุบัน นอกจากนี้ด้วยความง่ายในการผลิตและยินยอมให้มีความคลาดเคลื่อนได้พอสมควรโดยมีผลต่อ **ผลตอบสนองความถี่ (frequency response)** และ **ผลตอบสนองชั่วครู่ (transient response)** ตามที่ออกแบบไว้น้อย ตู้ลำโพงชนิดนี้จึงเหมาะสำหรับผู้เริ่มต้นออกแบบลำโพงที่สุด

> [!info] 
> **ความหยุ่นของอากาศ (air acoustic compliance)** ให้คิดว่าอากาศสามารถมีคุณสมบัติเหมือนสปริงได้ ยกตัวอย่างเช่นเข็มฉีดยาที่มีอากาศอยู่ภายใน จากนั้นปิดปลายเข็มฉีดยาไม่ให้อากาศเข้าออกได้ อากาศภายในเข็มฉีดยาจะกลายเป็นสปริง เมื่อพยายามบีบเข็มฉีดยาเข้าอากาศภายในก็จะพยายามดันตัวออก หรือเมื่อพยายามดึงเข็มฉีดยาออกอากาศก็จะพยายามดึงกลับมาให้อยู่ที่เดิม ถ้าหลอดเข็มฉีดยา มีขนาดใหญ่ ความหยุ่นอากาศภายในจะ สูง นั่นคือสามารถให้ตัวง่าย ใช้แรงกับเข็มฉีดยาน้อย ๆ ก็สามารถขยับได้แล้ว แต่ถ้าเข็ม มีขนาดเล็ก ความหยุ่นของอากาศจะต่ำ เข็มฉีดยาก็จะแน่นให้ตัวยาก ต้องใช้แรงมากในการกดเข็มฉีดยาไม่ลง

> [!info] 
> การตอบสนองชั่วครู่ (transient response) บ้างก็เรียกอย่างไม่ทางการว่าความไว

# 1.15 นิยามตัวแปร

$f_3$ ความถี่ที่สูญเสียกำลังไปครึ่งหนึ่ง หรือ -3 dB (สำหรับออกแบบความถี่ที่**เริ่มม้วนตัวลง** หรือ **roll-off**)

$f_s$ ความถี่สั่นพ้องของดอกลำโพงในอากาศ

$f_c$ ความถี่สั่นพ้องของตู้ปิด

$Q$ อัตราส่วน รีแอกแทนซ์ ต่อ ความต้านทาน (วงจรอนุกรม) หรือ ความต้านทาน ต่อ รีแอกแทนซ์ (วงจรขนาน)

$Q_{ts}$ ค่า $Q$ รวมของดอกลำโพงที่ $f_s$ โดยคิดรวมความต้านทานโดยรวมของดอกลำโพงแล้ว

$Q_{tc}$ ค่า $Q$ รวมของระบบที่ $f_c$ โดยรวมค่าความต้านทางทั้งระบบแล้ว


> [!info] 
> ค่า**ความต้านทาน**นี้ไม่ได้พูดถึงค่าความต้านทานทางไฟฟ้า (R, R_{es}) อย่างเดียว แต่จะรวมถีงค่าความต้านทานทางกลด้วย (R_{ms})


> [!info] 
> **รีแอกแทนซ์ (reactance)** คือค่าความต้านทานจินตภาพของขดลวดและตัวเก็บประจุ

$V_{as}$ ปริมาตรของอากาศที่มีความหยุ่นเทียบเท่ากับดอกลำโพง

$V_{ab}$ ปริมาตรของอากาศเทียบเท่ากับความหยุ่นของระบบ

$X_{max}$ ระยะชักสูงสุดของดอกลำโพง หรือ ระยะที่กรวยลำโพง (speaker cone) ขยับมากที่สุด

$S_d$ พื้นที่ประสิทธิผลของผิวกรวยลำโพง

$V_d$ ปริมาตรอากาศมากที่สุดที่ถูกเคลื่อนด้วยดอกลำโพง

$V_b$ ปริมาตรสุทธิของตู้ลำโพง

$\alpha$ อัตราส่วนความหยุ่น

$\eta_0$ ประสิทธิภาพอ้างอิงของระบบ (reference efficiency)

$C_{as}$ ความหยุ่นของดอกลำโพง

$C_{ab}$ ความหยุ่นของอากาศในตู้ลำโพง

# 1.30 ค่า Q ของดอกลำโพง และการตอบสนองความถี่ของตู้ปิด
เป้าหมายในการเลือกขนาดของตู้ลำโพงให้กับดอกหนึ่ง ๆ จริง ๆ แล้วมีจุดประสงค์เพื่อให้ได้คุณลักษณะของเสียงที่ต้องการ ซึ่งตู้ลำโพงปิดนี้สามารถทำได้ด้วยการวัดและเลือกค่า Q ที่ต้องการ โดยค่า Q ในที่นี้จะใช้ในการบอกลักษณะการขยายของเสียง ณ ความถี่สั่นพ้องของตู้ลำโพง แสดงถึงระดับการความคุมการตอบสนองความถี่ผ่านปัจจัยทางไฟฟ้า ทางกล และนิวเมติกส์ (pneumatic) ของทั้งตัวดอกลำโพงและตู้ลำโพง โดยความสัมพันธ์ระหว่างผลตอบสนองความถี่และค่า Q จะแสดงไว้ในรูปที่ 1.01
![[1.01.png|รูปที่ 1.01 ผลตอบสนองความถี่ของตู้ปิดที่ค่า Q ต่าง ๆ|500]]


จากกราฟผลตอบสนองความถี่ในรูป 1.1 อย่างแรกที่สังเกตุได้คือกราฟทุกเส้นจะมีความชันม้วนตัวลงที่ประมาณ 12 dB/octave ซึ่งจะน้อยกว่าเมื่อเทียบกับตู้เปิดหรือตู้พาสซีฟที่อยู่ที่ 24 dB/octave เมื่อเทียบตู้ปิดกับตู้เปิดทีมี $f_3$ เดียวกัน ตู้ปิดจะมีเบสที่ลึกกว่าและผลตอบสนองชั่วครู่ที่เสถียรกว่า

อย่างที่สองคือที่ค่า $Q_{tc}$ แต่ละค่าจะมีลักษณะเฉพาะที่แตกต่างกันซึ่งแยกได้ดังนี้

$$ Q_{tc} = 0.5 $$

การหน่วงขั้นวิกฤต **(**Critically Damped) - ภาวะชั่วคราวสมบูรณ์ (transient perfect)

$$ Q_{tc}=\frac{1}{\sqrt{3}}=0.577 $$

Bessel response ($D_2$) - เวลาหน่วงเรียบที่สุด (max flat delay)

$$ Q_{tc} = \frac{1}{\sqrt{2}}=0.707 $$

Butterworth response ($B_2$) -ผลตอบสนองความถี่เรียบที่สุด

$$ Q_{tc}\gt\frac{1}{\sqrt{2}} $$

Chebyshev (elliptical - $C_2$) Equal Ripple response - รับกำลังได้สูงสุด ประสิทธิภาพสูงสุด แลกกับผลตอบสนองชั่วครู่ที่ลดลง

หรือพูดได้ว่า $Q_{tc}$ ประมาณ 1 จะให้เสียงที่อุ่น และได้ถูกกล่าวว่าเป็นที่ “ขายดี” ตามท้องตลาด

$Q$ ที่ประมาณ 0.8 จะให้เสียงที่มีรายละเอียดมากขึ้น (จากผลตอบสนองชั่วครู่ที่ดีขึ้น)

$Q$ ที่ 0.5 มักจะให้เสียงความรู้สึกแน่นมากและอาจจะให้ความรู้สึกทึบได้ แต่บางเจ้าก็จะบอกว่าค่าประมาณ 0.5-0.6 เป็นค่าที่ดีที่สุด

ในบางครั้งก็จะเจอลำโพงเช่น Rogers LS3/5A ที่มีค่า $Q$ สูงถึง 1.2 ซึ่งในกรณีนี้ออกแบบเพื่อให้ลำโพงมอร์นิเตอร์ขนาดเล็กมีเบสมากขึ้น

แต่โดยทั่วไปแล้ว $Q>1.2$ ก็มักจะจัดอยู่ในเสียงที่ไม่ดี

![[1.01.1.png| รูปที่ 1.01.1 Rogers LS3/5A จาก www.rogers-hifi.uk|400]]

_ตารางที่ 1.00_ ความสัมพันธ์ระหว่าง $Q_{tc}$ , ความต่างระหว่างจุดดังสุดและส่วนการตอบสนองความถี่ที่เรียบ (Peak dB), อัตราส่วนระหว่างความถี่ที่เกิดความดังสูงสุด $f_{gmax}$ กับความถี่ของตู้ลำโพง $f_c$ และ อัตราส่วนระหว่างความถี่เกิดการกระจัดสูงสุดของดอกลำโพง $f_{xmax}$ กับความถี่ของตู้ลำโพง

ตาราง 1.00

| $Q_{tc}$ | Peak dB | $f_{gmax}/f_c$ | $f_{xmax}/f_c$ |
| --- | --- | --- | --- |
| 0.5 | 0 | - | 0 |
| 0.577 | 0 | - | 0 |
| 0.707 | 0 | - | 0 |
| 0.8 | 0.213   | 2.138 | 0.468 |
| 0.9 | 0.687   | 1.616 | 0.619 |
| 1.0 | 1.249   | 1.414 | 0.707 |
| 1.1 | 1.833   | 1.305 | 0.766 |
| 1.2 | 2.412   | 1.238 | 0.808 |
| 1.3 | 2.974   | 1.192 | 0.839 |
| 1.4 | 3.515   | 1.159 | 0.863 |
| 1.5 | 4.033   | 1.134 | 0.882 |

เมื่อ

$$ Peak\;dB = 20 \cdot log_{10}{\sqrt{\frac{Q_{tc}^4}{Q_{tc}^2}-0.25}} $$

$$ f_{gmax} = \frac{f_c}{\sqrt{1-\frac{1}{2 \cdot Q_{tc}^2}}} $$

$$ f_{xmax} = f_c\cdot\sqrt{1-\frac{1}{2 \cdot Q_{tc}^2}} $$

---

ในปี 1969 มีการออกแบบสำรวจโดยศาตราจารย์ Richard Small ที่ประเทศอเมริกา อังกฤษ และยุโรป มีผลสรุปว่าลำโพงปิดแบบ AS ส่วนใหญ่จะมีอยู่ 2 ประเภท

1. จุดตัดความถี่ต่ำอยู่ใต้ 50 Hz ค่า $Q_{tc}$ สูงสุดที่ 1.1 และขนาดตู้ใหญ่กว่า 40 ลิตร
2. จุดตัดความถี่ต่ำสูงกว่า 50 Hz ค่า $Q_{tc}$ อยู่ระหว่าง 1.2 - 2.0 ขนาดตู้เล็กกว่า 56 ลิตร

ลำโพงประเภทที่ 1 มักจะใช้เปิดเพลงออร์เคสตรา ส่วนประเภทที่สองที่มีเบสมากกว่ามักจะใช้เปิดเพลงป๊อป 60s
# 1.35 วิธีวิเคราะห์ค่า Q ของตู้ลำโพงแบบอื่น ๆ

ควบคู่กับการเปลี่ยนแปลงจุดสูงสุด $f_{xmax}$ และ $f_{gmax}$ ยังมีตัวแปรอื่น ๆ ที่สามารถใช้อธิบาย $Q$ ของตู้อีก เมื่อค่าความหน่วงเชิงกลของดอกลำโพงมีการเปลี่ยนแปลงและลดการตอบสนองอิมพัลส์ลง (เช่นจากเบสแน่น ๆ ไปเป็น เบสบวม ๆ) จะเกิดการเปลี่ยนแปลงขึ้น นั้นคือมุมของเฟสที่ $f_3$, การขยับของดอกลำโพง, กราฟปริมาณเวลาหน่วงเชิงกลุ่ม, กราฟอิมพีแดนซ์, ความเร็วในการขยับของกรวยลำโพง และ ปริมาณกระแส สูตรที่ใช้สำหรับคำนวณค่าเหล่านี้อาจจะใช้หัวคิดคำนวณได้ยาก แต่ปัจจุบันก็มีโปรแกรมคอมพิวเตอร์ที่สามารถคำนวณค่าพวกนี้ได้ง่ายขึ้น เปลี่ยนจากเดิมที่แทบจะคำนวณด้วยมือไม่ได้เลยให้สามารถเห็นภาพได้ทันที

เมื่อทดลองจำลองโมเดลตู้ลำโพงดอก 10 นิ้ว (Audio Concepts AC-10) ที่มี $Q_{tc}$ ตั้งแต่ 0.7 ถึง 1.5 และปรับตัวแปรอื่น ๆ ให้เหมาะสำหรับตู้แบบ IB ไม่มีต่ออนุกรมตัวต้านทานเพิ่ม และมีการใส่ไฟเบอร์กลาส 50% ของปริมาตร (50% ของปริมาตรนี้หมายถึงบุผนังลำโพงภายในทุกด้านยกเว้นด้านลำโพง ด้วยไฟเบอร์กลาสหนา 10 ซม. ความหนาแน่น 16 g/l)

ปริมาตรของตู้ลำโพง $V_{b}$ ถูกคำนวณโดยใช้ $Q_{tc}$ ตั้งได่ผลออกมาดังในตาราง 1.01

**ตาราง 1.01**

| $Q_{tc}$ | dB Peak | Phase Angle | Slope dB/oct. | $f_3(Hz)$ | $V_b (l)$ |
| -------- | ------- | ----------- | ------------- | --------- | --------- |
| 0.7      | 0       | 90°         | 10.60         | 35        | 73.5      |
| 0.9      | 0.69    | 97°         | 11.95         | 39        | 45.3      |
| 1.0      | 1.25    | 100°        | 12.08         | 43        | 33.4      |
| 1.1      | 1.83    | 103°        | 12.82         | 46        | 26.1      |
| 1.2      | 2.41    | 106°        | 13.19         | 50        | 21.0      |
| 1.5      | 4.0     | 110°        | 13.96         | 64        | 11.9      |

จากข้อมูลในตาราง 1.01 กับผลการจำลองระดับความดันเสียง (SPL) และเฟส (Phase) ในรูปที่ 1.02 จะแสดงให้เห็นว่าเมื่อค่าของ $Q_{tc}$ สูงขึ้น ตำแหน่ง $f_3$, เฟส, และความชันที่ $f_3$ ก็เพิ่มขึ้นด้วย

เฟส (Phase) ที่ใช้กับลำโพงจะหมายถึง ฟังก์ชันความชันของระดับความดันเสียง ซึ่งถ้าไม่มีตัวแปรอื่น ๆ มาทำให้เฟสเลื่อนผิดไปจากฟังก์ชันความชัน จะเรียกว่าระบบนี้ว่า ระบบเฟสต่ำสุด (minimum phase system) ซึ่งลำโพงส่วนใหญ่จะเป็นแบบนั้น เฟสจะถูกวัดโดยดูจากระยะเวลาตั้งแต่สัญญาณขาเข้าจนถึงสัญญาณออกมาจากกรวยลำโพง ยิ่งระยะเวลาหน่วงมากความชันของกราฟเฟสในความถี่นั้นก็จะเพิ่มขึ้น กราฟเฟสในรูปที่ 1.02 แสดงให้เห็นถึงการเปลี่ยนแปลงของความชันม้วนลงของระดับความดันเสียง

![[1.02.png]]
รูปที่ 1.02 ผลตอบสนองความถี่แกนหลัก ระดับความดันเสียง (SPL) และ เฟส

รูปที่ 1.03 แสดงช่วงชักของดอกลำโพงในแต่ละค่า $Q_{tc}$ เมื่อขนาดตู้ใหญ่ขึ้น $Q_{tc}$ จะลดลง ช่วงชักสูงสุดของกรวยลำโพงก็จะเพิ่มขึ้น และระดับความดังสูงสุดก่อนที่ลำโพงจะเกิดเสียงเพี้ยนเกินรับได้ลดลง เมื่อดูกราฟนี้ก็จะเริ่มเห็นสิ่งที่ต้องแลกระหว่างความหน่วงที่ดีและการรับกำลังที่ดี (power handling)

![[1.03.png]]
รูปที่ 1.03 ช่วงขยับของดอกลำโพง

> [!INFO] 
> **ความเพี้ยน (distortion)** ที่เกินรับได้ อาจจะเป็นเรื่องอัตวิสัยของแต่ละคน แต่ละคนรับรู้ตวามเพี้ยนได้ไม่เท่ากันขึ้นอยู่กับความเคยชินและประสบการณ์ แนวทางที่ผมใช้จะแบ่งตามระดับของคุณภาพลำโพง ลำโพงที่ดีควรมีค่าความเพี้ยนไม่เกิน 1% ลําโพงไฮเอนด์ควรมีค่าไม่เกิน 0.5% ลำโพงทั่ว ๆ ไปไม่เกิน 2-3 % แต่ถ้าความเพี้ยนเกิน 5% แสดงว่าลำโพงนั้นมีปัญหาแล้ว ทั้งนี้ความเพี้ยนส่วนหนึ่งอาจเกิดจากการเปิดเสียงที่ดังเกินความสามารถของแอมป์หรือลำโพงซึ่งก็เป็นสิ่งที่ต้องคำนึงไว้ด้วย

อีกตัวชีวัดหนึ่งของความหน่วงที่เปลี่ยนไป (Q ที่เปลี่ยนไป) มาจากรูปร่างของกราฟเวลาหน่วงเชิงกลุ่ม (group delay) รูปที่ 1.04 **เวลาหน่วงเชิงกลุ่ม (Group Delay) คือ** การค่าที่ได้จากการคำนวนผลการตอนสนองเฟสของระบบลำโพงและตู้ลำโพง นิยามโดยความชันของผลการตอบสนองเฟส (โดยเฉพาะค่าอนุพันธ์ติดลบของความชันเฟส) ค่านี้ใช้อธิบายระยะเวลาหน่วงสัมพันธ์ของส่วนประกอบสเปกตรัมของรูปคลื่น

ในทางคณิตศาสตร์

$$ Group\;Delay=-\frac{phase_{f2} - phase_{f1}}{f_2 - f_1} $$

กราฟเวลาหน่วงเชิงกลุ่มที่เรียบแบนแสดงให้เห็นว่าคลื่นของทุกความถี่จะสามารถวัดได้ในเวลาพร้อมกัน ส่วนถ้ากราฟมีส่วนที่สูงขึ้นมาก็จะบอกได้ว่าความถี่นั้นก็วัดได้ช้ากว่าความถี่อื่น การหน่วงที่ดีจะสัมพันธ์กับการมาพร้อมกันของทุกคลื่นความถี่ รูปที่ 1.04 แสดงเวลาหน่วงเชิงกลุ่มของแต่ละ $Q_{tc}$ จากกราฟที่เกือบแบนของ $Q_{tc}$ ที่ 0.7 (ถ้า $Q_{tc}$ 0.5 จะได้กราฟที่แบนพอดี) กลายเป็นยอดเขาชันขึ้นเรื่อย ๆ เมื่อ $Q_{tc}$ เพิ่มขึ้น

![[1.04.png|รูปที่ 1.04 เวลาหน่วงเชิงกลุ่ม (group delay)]]

ยอดของค่าอิมพีแดนซ์ที่จุดความถี่สั่นพ้องก็มีการเปลี่ยนแปลงเช่นกัน เมื่อ $Q_{tc}$ เพิ่มขึ้น อิมพีแดนซ์ก็จะแคบลงและแหลมขึ้น รูปที่ 1.05 เปลี่ยบเทียบกราฟของอิมพีแดนซ์ของ $Q_{tc}$ เซตเดิม สังเกตุว่าค่าอิมพีแดนซ์ลดลงเมื่อ $Q_{tc}$ สูงขึ้นด้วย

![[1.05.png|รูปที่ 1.05 อิมพีแดนซ์ของระบบ]]

รูปที่ 1.06 เป็นกราฟแสดงความเร็วการขยับของกรวยลำโพงและปริมาตรการของอากาศที่ขยับ ความเร็วการขยับของกรวยลำโพงจะมีหน่วยเป็นเมตรต่อวินาที ($m/s$) ซึ่งจะความสัมพันธ์ระหว่างความถี่และความเร่งของกรวยลำโพง ปริมาตรการของอากาศที่ขยับจะมีลักษณะเดียวกันเพียงแต่จะมีความสัมพันธ์กับความถี่และความเร่งของปริมาตรอาการที่ขยับแทน มีหน่วยเป็น ลูกบาศก์เมตรต่อวินาที ($m^3/s$) สังเกตว่ากราฟจะมีลักษณะคล้าย ๆ กับกราฟอิมพีแดนซ์ กราฟจะแคบลงเมื่อ $Q_{tc}$ เพิ่มขึ้น จุดที่มีความเร่งสูงสุดจะอยู่ที่ความถี่สั่นพ้องของตู้ $f_c$

![[1.06.png|รูปที่ 1.06 ความเร็วของกรวยลำโพง]]

## 1.40 การเลือกวูฟเฟอร์ และการสร้างตู้

ดอกวูฟเฟอร์ที่ถูกออกแบบมาเพื่อใช้ในตู้ปิดจะมีความถี่สั่นพ้องของดอกลำโพงในอากาศ ($f_s$) มีนำหนักของกรวยค่อนข้างมาก ($M_{ms}$) และขดลวดเสียง (voice coils) ที่ยาว

ถ้าดูที่ $Q_{ts}$ ลำโพงตู้ปิดปกติแล้วจะต้องการ $Q_{ts}$ ที่สูงกว่า 0.3 ซึ่งเป็นนัยว่าจะต้องเลือกดอกที่มีแม่เหล็กใหญ่พอสมควร และควรหลีกเลี่ยงดอกลำโพงที่มีแม่เหล็กเล็ก (9,10) ศาตราจารย์ Richard Small ได้ให้หลักเกณฑ์ไว้ชื่อว่า Efficiency Bandwidth Product (EBP) (11))

โดย EBP คำนวณจาก

$$ EBP = \frac{ความถี่สั่นพ้องในอากาศ}{ค่า\;Q\;เชิงไฟฟ้า} = \frac{f_s}{Q_{es}} $$

ถ้าค่าของ EBP อยู่ที่ 50 ลงไปจะบอกว่าดอกลำโพงนี้เหมาะสมกับตู้ปิด ส่วนค่า EBP ที่สูงกว่า 100 จะเหมาะกับตู้เบสรีเฟล็กซ์มากกว่า (12))

อีกกฎเกณฑ์หนึ่งที่ถูกนำมาใช้ในการเลือกดอกวูฟเฟอร์คือความยาวของขดลวดเสียงที่เกินออกมาจากแม่เหล็ก ซึ่งส่งผลให้กรวยลำโพงสามารถขยับได้มากขึ้นหรือ $X_{max}$ มากขึ้น (รูปที่ 1.07) โดยทั่วไปแล้วลำโพงตู้ปิดจะต้องการ $X_{max}$ ที่มากกว่าตู้เบสรีเฟล็กซ์ที่ลงได้ถึงความถี่เดียวกัน ถ้าจะให้ค่าที่เจาะจง คือ ดอก 6-8 นิ้ว ควรมี $X_{max}$ ซัก 2-4 มม. ลำโพง 10-12 นิ้ว ควรจะมี $X_{max}$ ที่ 5-8 มม.

> [!warning] 
> หนังสือเล่มนี้ค่อนข้างเก่าและยังไม่ได้มีการปรับปรุงข้อมมูลส่วนนี้มากนัก ในปัจจุบันลำโพงตู้ปิดนิยมเอาไปใช้พร้อมกับ Digital Signal Processor หรือ DSP ซึ่งสามารถช่วยในการเพิ่มพลังในย่านความถี่ต่ำให้มากขึ้น ซึ่งก็จะทำให้ต้องการช่วงชักของกรวยลำโพงมากขึ้นไปด้วย ดอกลำโพงวูฟเฟอร์สมัยใหม่มักจะมี $X_{max}$ ค่อนข้างมากอยู่แล้วเช่นดอก 3-4 นิ้ว ค่า $X_{max}$ จะอยู่ประมาณ 3-4 มม. หรือดอกคุณภาพสูงขนาด 5.5 นิ้วที่มี $X_{max}$ ถึง 8 มม. ก็มีเช่นกัน

ค่า $X_{max}$ โดยปกติแล้วโรงงานจะบอกมาให้ ในกรณีที่บางเจ้าไม่ได้บอกมา คุณก็อาจจะสามารถดูได้เองด้วยการเอาลำโพงไปส่องกับไฟสว่าง ๆ แล้วมองทะลุส่วนสไปเดอร์เข้าไป สไปเดอร์ส่วนใหญ่จะมีความโปรงแสงพอที่จะทำให้เห็นขดลวดได้

> [!WARNING] 
> ในปัจจุบันวิธีการนี้อาจจะใช้ได้ยากขึ้นเพราะสไปเดอร์ค่อนข้างหนาและมีสีเข้มขึ้น อาจจะต้องใช้วิธีส่องดูจากรูด้านข้างลำโพงแทน

![[1.07.png|รูปที่ 1.07 ขดลวดเสียงและ $X_{max}​$|400]]

![[1.07.1.png|รูปที่ 1.07.1 ขดลวดเสียงของ Tang Band W5-1138SMF|300]]

ตู้ลำโพงปิดจะต้องเป็นตู้ที่ปิดสนิดไม่ให้มีส่วนที่อากาศเข้าออกได้อย่างเด็ดขาด วิธีที่ดีทำให้มันใจว่าตูลำโพงจะปิดสนิดคือใช้กาวซิลิโคนทาทุก ๆ ข้อต่อภายในตู้ลำโพง นอกจากนี้จะต้องระวังไม่ให้ออกกาศรั่วผ่านทางขั่วต่อสายลำโพงด้วย ในตลาดจะมีขายขั่วต่อสายเป็นชุดโดยมีลักษณะเป็นเบ้ามาให้ซึ่งก็ต้องดูด้วยว่ามียางลองมาให้ด้วยไหม ถ้าไม่มีก็ให้ใช้กาวซิลิโคนปิดทุกจุดที่อาจจะเกิดลมรั่วให้หมด

![[1.07.2.png|รูปที่ 1.07.2 ขั้วต่อสาย|300]]

ส่วนลมรั่วที่เกิดจากยางขอบลำโพงหรือหมวดกันฝุ่นที่มีรูสามารถอนุโลมข้ามไปได้ เพราะถ้าพยายามแก้ส่วนนั้นจริงอาจจะเกิดปัญหาอื่น ๆ ตามมาภายหลังได้ ลำโพงที่มียางที่ติดไม่แน่หรือหลุดง่ายจะไม่เหมาะสำหรับทำตู้ลำโพงปิดและไม่ควรใช้อย่างยิง หมวกกันฝุ่นหรือหน้าดอกลำโพงที่มีรูสามารถทำให้ลมรั่วได้ แต่ปกติแล้วจะเป็นเพราะต้องการใช้เป็นรูช่วยระบายความร้อน จะปิดรูพวกนั้นไปจะทำให้คุณสมบัติลำโพงเปลี่ยนไป

![[1.07.3.png|รูปที่ 1.07.3 ลำโพงที่หมวกกันฝุ่นมีรู Dynaudio Esotec 15W75-08|400]]


# 1.50 การหาขนาดตู้ลำโพงและตัวแปรที่เกี่ยวข้อง

วิธีการคำนวนขนาดตู้ลำโพงปิดนั้นจะค่อนข้างตรงไปตรงมา ตัวแปรที่ใช้มีดังนี้

1. $f_s$ ความที่สั่นพ้องดอกลำโพงในอากาศ
2. $Q_{ts}$ ค่า $Q$ รวมของดอกลำโพง
3. $V_{as}$ ($l$) ปริมาตรของอากาศที่มีความหยุ่นเทียบเท่ากับดอกลำโพง (ลิตร)
4. $X_{max}$ ($mm$) ระยะชักสูงสุดของดอกลำโพง (มม.)
5. $S_d$ ($m^2$) พื้นที่ทำงานของดอกลำโพง (ตร.ม.)
6. $V_d$ ($m^3$) ปริมาตรอากาศสูงสุดที่ถูกขับด้วยลำโพง (ลบ.ม.) $= S_d \times X_{max}$

ตัวแปรที่ 4, 5, และ 6 จะเป็นค่าที่ได้มาจากโรงงาน ค่าที่ 1, 2 และ 3 สามารถวัดและคำนวนได้โดยวิธีการจะอยู่ใน [[บทที่ 8 วิธีทดสอบลำโพง]]) และแนะนำว่าความจะคำนวนเองเพราะค่าจากโรงงานนั้นมักจะมีปัจจัยหลาย ๆ อย่างทำให้ค่าไม่ตรงตามสเปคโรงงานเช่นอาจจะมีการเปลี่ยนแปลงในไลน์การผลิตโดยที่คุณไม่รู้ นอกจากนี้ยังต้องคำนึงถึงตัวต้านทานที่ต่ออนุกรมอยู่กับลำโพงด้วย เช่น ความต้านทานในเครื่องขยายเสียง ความต้านทานในสายสัญญาณ และความต้านทานในวงจากครอสโอเวอร์

วิธีที่ดีที่สุดในการเลือกขนาดของตู้ลำโพงและความถี่คือต้องลองสร้างตารางเปรียบเทียบจากค่า $Q_{ts}$ที่ 0.5 ถึง 1.1 พร้อมกับคำนึงถึงตัวแปลอื่น ๆ ใช้ตาราง 1.3 ถึง 1.11) หรือสมการณ์เพื่อหาค่าอัตราส่วนความหยุ่น $\alpha$ ความถี่สั่นพ้องของตู้ $f_c$ และความถี่ -3 dB $f_3$ ซึ่งได้จาก ตาราง 1.12)

### สมาการออกแบบตู้ปิด

$$ \alpha=(\frac{Q_{tc}}{Q_{ts}})^2 - 1 $$

$$ f_c=\frac{Q_{tc}\times f_s}{Q_{ts}} $$

$$ f_3 = \frac{f_c}{\sqrt{2}} \cdot \sqrt{ (\frac{1}{Q_{tc}^2}-2) + \sqrt{(\frac{1}{Q_{tc}^2} - 2)^2 + 4}} $$

จากนั้นใช้ ตารางออกแบบ

$$ \begin{array}{lrcl} ขนาดตู้ &V_b&=&\frac{V_{as}}{\alpha} \\\\ ความถี่ &-3dB f_3 &= &(\frac{f_3}{f_c})\times f_c \\\\ ความถี่สั่นพ้องของตู้ &f_c&=&(\frac{f_c}{f_s}) \times f_s \end{array} $$

=== Draft

# 1.51 การแปรปรวนของค่า $Q_{tc}$, $F_s$, และ $V_{as}$

ในการผลิตลำโพงของโรงงานถึงแม้ว่าจะเป็นลำโพงรุ่นเดียวกัน (กรวยเดียวกัน ขดลวดเสียงเดียวกัน ยาง หมวก แม่เหล็ก ระยะ ฯลฯ) ค่าของ $Q_{tc}$, $F_s$, และ $V_{as}$ ก็ยังมีการแปรปรวนได้ ค่าตัวแปรของลำโพงที่ได้จากการสุ่มสองตัวอาจจะวัดได้ค่าที่ต่างกันพอสมควร แต่ก็ไม่ต้องตระหนกเกินไปเพราะว่าอัตราส่วนของ $f_s/Q_{ts}$ และผลคูณของ $V_{as}f_s^2$ มีค่าที่ไม่เปลี่ยนไปมาก ทำให้ผลการคำนวณขนาดลำโพงสุดท้ายออกมาขนาดไม่ต่างกันมากตัวอย่างลำโพงรุ่นเดียวกัน 2 ดอกในตารางที่ 1.02

ตาราง 1.02
ตู้ปิด $Q_{tc}=1.0$

|          | ดอกลำโพงที่ 1 | ดอกลำโพงที่ 2 |
| -------- | ------------- | ------------- |
| $f_s$    | $31.5 Hz$     | $38 Hz$       |
| $Q_{ts}$ | $0.45$        | $0.54$        |
| $V_{as}$ | $84.10\;l$    | $54.37\;l$    |
| $V_b$    | $21.23\;l$    | $22.37\;l$    |
| $f_c$    | $69.9Hz$      | $70.4Hz$      |

# 1.60 ตัวแปรอื่น ๆ

